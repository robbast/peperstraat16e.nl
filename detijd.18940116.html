<!doctype html>
<html lang="nl">

  <head>

    <meta charset="utf-8">
    <meta http-equiv="x-ua-compatible" content="ie=edge">

    <meta name="viewport" content="width=device-width, initial-scale=1, shrink-to-fit=no">
    <meta name="author" content="Rob Bast">
    <meta name="description" content="Peperstraat 16e - Gemeentelijk Monument te Gouda">

    <title>Artikel uit dagblad De Tijd d.d. 16-01-1894</title>

    <link rel="stylesheet" href="https://cdn.jsdelivr.net/npm/bootstrap@5.3.0-alpha3/dist/css/bootstrap.min.css">
    <style>
      p:not(.lead) {
        text-indent: 1rem;
        font-family: serif;
        text-align: justify;
      }
    </style>

  </head>

  <body class="container p-5">

    <p class="lead"><cite>Uit dagblad <a href="https://www.delpher.nl/nl/kranten/view?objectsearch=%22Gouda%2C+12+Jan.+Heden-ochtend%22&coll=ddd&identifier=ddd:010385830:mpeg21:a0061">De Tijd</a> d.d. <time datetime="1984-01-16">16-01-1894</time>.</cite></p>

    <p>Gouda, 12 Jan. Heden-ochtend had hier
    een plechtigheid plaats, die, ofschoon zich
    kenmerkend door stillen eenvoud, de kroon
    zette op een werk, dat onze stad tot
    sieraad, den Katholieken tot een onberekenbare
    weldaad zal strekken. Het R. K. weeshuis namelijk,
    thans geheel voltooid, werd
    door den zeereerw. heer A. Albada Jelgersma,
    den ontwerper van de schoone stichting,
    ter bezichtiging opengesteld voor de
    geestelijke en wereldlijke overheden en de leden
    van enkele corporatiën dezer gemeente. De
    zeereerw heer Malingré, deken en pastoor
    alhier, de eerw. kapelaans van de twee
    parochieën, het kerk- en armbestuur, de
    regenten van het burger-weeshuis en de
    vertegenwoordigers van de locale pers' hadden
    aan de tot hen gerichte uitnoodiging
    gevolg gegeven, terwijl de leden van het
    Dagelijksch Bestuur en van den Gemeenteraad
    voor heden verhinderd, morgen van de
    invitatie zullen gebruik maken.</p>

    <p>Nadat de belangstellenden zich vereenigd
    hadden in de groote jongenszaal van het
    gebouw, heette de zeereerw. heer Jelgersma
    hun hartelijk welkom en dankte in
    gevoelvolle woorden allen die hem in zijn
    moeilijke taak hadden ter zijde gestaan.
    Zijneerw. sprak ongeveer het volgende:
    „Ruim een jaar geleden noodigde ik u uit,
    mijne heeren, tot de opening van een
    tentoonstelling van voorwerpen, welker
    verloting mij financieel moest steunen. Bij die
    gelegenheid uitte ik den wensch dat hier
    spoedig een R. K. weeshuis mocht verrijzen.
    God tot eer, den armen wees tot heil, Gouda
    tot een sieraad. Welnu, mijn vurige wensch
    is vervuld: het werk is voltooid! Hem, tot
    wiens eer het is gebouwd, breng ik daarvoor
    in de allereerste plaats mijn hulde,
    mijn innig gevoelden dank.</p>

    <p>„Den Katholieken dezer stad wensch ik
    geluk met deze stichting. Wat ik vroeger
    reeds zeide, herhaal ik thans: ieder
    onbevooroordeelde zal moeten bekennen, dat
    een katholiek kind een katholieke opvoeding
    behoeft. Niets wil noch mag ik
    afdingen op den grooten ijver, waarmede
    de regenten van het Burger- of Stads-Weeshuis
    naar het heil van de arme weezen
    streven. Laten wij echter, mijne heeren,
    tegenover elkander openhartig zijn. Getuigt
    de werkelijkheid het niet in alle gestichten
    van alle gezindten, dat voor opvoeders personen
    gekozen worden van dezelfde godsdienstige
    belijdenis als die van de kinderen,
    hun toevertrouwd? Welnu, het katholieke
    weeskind zal voortaan een toevluchtsoord
    vinden in een katholieke inrichting, en laat
    mij het zeggen, mijne heeren, dat kind zal
    het onwaardeerbaar geluk ten deel vallen,
    onder de hoede en de zorgen te worden
    geplaatst van Zusters van Liefde, te recht
    engelen der naastenliefdo geheeten. Nog
    eens daarom; den Katholieken van Gouda
    wensch ik geluk met deze stichting, en ik
    zeg zeker niet te veel, wanneer ik erbij
    voeg, dat geheel deze gemeente er roem op
    mag dragen, deze inrichting te bezitten.
    Wat toch strekt een stad tot schooner sieraad,
    tot meerder eer, dan het bezit van
    inrichtingen van liefdadigheid, waar de
    christelijke liefde op de meest onbaatzuchtige
    wijze wordt beoefend tot heil van de
    arme weezen!"</p>

    <p>Vervolgens bracht de zeereerw. spreker
    een woord van dankbare erkentelijkheid
    aan den burgemeester en de leden van den
    Raad, die hem steeds de meeste welwillendheid
    hebben betoond; aan den stads-architect
    voor diens bereidwilligheid, om voorgekomen
    moeilijkheden uit den weg te
    ruimen; aan den heer Van Meer, uit Zevenbergen,
    aannemer, voor diens degelijken
    arbeid, en, last not least, aan den heer C.
    P. W. Dessing, den bekwamen bouwmeester,
    wien zijneerw. geen beteren lof meende
    te kunnen toezwaaien dan door met volle
    overtuiging uit te roepen: „In waarheid, het
    werk kroone hier den meester!"</p>

    <p>Thans werd tot bezichtiging van het
    gebouw overgegaan. Alle genoodigden stonden
    verbaasd over de uitgestrektheid van den
    bouw, die de eenvoudige gevel niet zou doen
    vermoeden, en eenstemmig was de lof over de
    inrichting der lokalen, die met hun velerlei
    gemakken, allen volgens de nieuwste vinding
    aangebracht, een geheel vormen, dat aanspraak
    mag maken op den naam van modelinrichting.</p>

    <p>Geen wonder, dat velen, na deze officieele
    openstelling van het R. K. Weeshuis,
    gebruikmaakten van de gelegenheid om
    tegen een gering entrée eveneens de nieuwe
    stichting te gaan bezichtigen. Maar bovenal
    geen wonder, dat alle Katholieken van Gouda
    het hart voelen kloppen van oprechte
    dankbaarheid jegens den onvermoeiden
    herder der St Jozefs-parochie. Moge God
    de bede verhooren, die, met den blik op
    het weeshuis, ongetwijfeld wordt opwaarts
    gozonden door allen die deernis hebben
    met het ouderlooze kind, de bede, die den
    Hemel smeekt, den edelen pastoor Albada
    Jelgersma te zegenen en overvloedig te
    loonen voor het werk van liefdadigheid, dat,
    ontworpen door zijn medelijdend hart, tot
    stand is gekomen door zijn onvolgbaren
    ijver.</p>

    <script defer src="https://www.googletagmanager.com/gtag/js?id=G-Q5YN1ZCS28"></script>
    <script>
      window.dataLayer = window.dataLayer || []
      function gtag() { dataLayer.push(arguments) }
      gtag('js', new Date())
      gtag('config', 'G-Q5YN1ZCS28')
    </script>

  </body>

</html
